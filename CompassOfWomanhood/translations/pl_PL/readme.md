Compass Of Womanhood (COW) mod dla BG2:EE
=========================================

"Compass of Womanhood" (COW, Kompas Kobiecości, CoW, 6W), także: „Ścieżki Kobiecości, Ścieżki Przyjemności”, to projekt modyfikacji dla gry Baldur's Gate II: Enhanced Edition.

Celem projektu jest stworzenie różnorodnej grupy nietrywialnych towarzyszek, które wpasowują się zarówno w świat Zaginionych Krain jak i samą grę. Wszystkie komponenty modyfikacji są, z założenia, dwujęzyczne — w większości przypadków zarówno angielska jak i polska wersja mogą być uznane za „oryginał” (zwykle jest to wyraźnie zaznaczone jeśli tak nie jest).

Lista towarzyszek
-----------------

Obecnie w projekcie powstają dwie towarzyszki, ale lista może ulec wydłużeniu:

*   Shithri — półorcza piratka i włóczęga z [Twierdzy Zhentil](https://sfery.fandom.com/wiki/Twierdza_Zhentil). Wyznawczyni orczej bogini [Luthic](https://sfery.fandom.com/wiki/Luthic), Matki Jaskiń. Lekkoduch, zawsze gotowa się napić (oraz bywa cokolwiek natrętna w swoich propozycjach kolejki). Mówi w dedykowanym dialekcie języka polskiego, stworzonym specjalnie na potrzeby tego komponentu.

    Komponent zawiera:

    *   Jedną chaotyczną-neutralną pół-orczą zawadiakę
    *   Dwa zadania (jedno skończone i jedno w trakcie rozwoju)
    *   Trochę wtrąceń
    *   1-5 rozmów z każdym z towarzyszy od Bioware'u oraz Beamdoga
    *   Jeden wewnątrzdrużynowy romans (NIE z postacią główną)
    *   Liczne szanty napisane specjalnie dla tego komponentu
    *   Mnóstwo wiedzy o orkach, trunkach i morzu
    *   Dedykowany „piracki polski”


    Shitri można znaleźć w Dokach Athkatli, obok latarni morskiej (\[3564.3086\]).

*   Caly — ekskluzywna kurtyzana z [Calimshanu](https://sfery.fandom.com/wiki/Calimshan) o wyrafinowanym sposobie wyrażania się oraz obdarzona rudymi włosami, o których wierzy się, że są „dotykiem [Sune](https://sfery.fandom.com/wiki/Sune)”. Wysublimowana artystka i doświadczona opowiadaczka historii. Wyznawczyni bogini księżyca, [Selûne](https://sfery.fandom.com/wiki/Sel%C3%BBne), lecz dotknięta przez cienie.

    Ten komponent jest w trakcie rozwoju.

Instalacja
----------

1.  Dwu-klik na Setup-CompassOfWomanhood.exe — lub wywołaj je z konsoli (w przypadku Linuxa użyj wine'a)
2.  Możesz zobaczyć pytanie czy chcesz zainstalować Compass Of Womanhood. Wybierz: Yes.
3.  Otworzy się okno konsoli (o ile już nie odpalasz exe z konsoli) z pytaniem o opcję językową. 0 = angielski, 1 = polski. Wpisz odpowiednią liczbę i potwierdź wciskając enter.
4.  Zobaczysz pytanie czy chcesz zainstalować komponent Shithri. Wprowadź Y (jak Yes) i potwierdź enterem.
5.  Zobaczysz podsumowanie ile i jakich plików jest kompilowanych, kopiowanych, rozszerzanych itd.
6.  Co prawda nowe towarzyszki mogą zadziałać ze starymi plikami zapisanej gry, ale najlepiej jest dla pewności zacząć nową grę

Autorzy
-------

Główny zespół (w kolejności dołączania):

*   Michalina „Misza” Kotwica (Udiknedormin) — założycielka; research, scenariusz i teksty piosenek, programowanie (implementacja moda), dopasowanie dźwięku
*   Aleksandra Bielak (Vakme) — współzałożycielka; scenariusz, programowanie (automatyzacja, strona)
*   Aleksandra Czapla (Lexie Heron) — grafika (portrety)
*   Gabriela Zubek (Hrabina Gabina) — głos (Shithri), grafika (ikony przedmiotów, logo), scrum masterka
*   Maria Oleszkiewicz (Wilczogon) — teksty piosenek
*   Piotr „Bunio” Bunkowski - głos (Ferdek Podbijoko)
*   Dominika „Domi” Wesołowska - grafika (logo, strona)
*   Andrzej Kaźmierski - głos (Pirat Pieter)

Specjalne podziękowania dla:

*   Paweł „Kaczmar” Kaczmarek — konsultacja lingwistyczna dla wersji polskiej Shithri
*   Szymon Stoczek — proofreading wczesnej wersji Shithri
*   wszystkim twórcom i kontrybutorom narzędzi WeiDU, NearInfinity i BamWorkshoop2
*   autorom i kontrybutorom wszystkich materiałów źródłowych, a w szczególności:
    *   [forgottenrealms.fandom.com](forgottenrealms.fandom.com)
    *   [baldursgate.fandom.com](baldursgate.fandom.com)

    *   [www.pirateglossary.com](www.pirateglossary.com)

    *   [kociewie24.eu](kociewie24.eu)

    *   [www.dialektologia.uw.edu.pl](www.dialektologia.uw.edu.pl)

    *   Serii video na YouTube: [„Dycht Kociewie”](https://www.youtube.com/watch?v=OAe3JrOjdDo&list=PLSfo-4cV85XquNaMbfea7lokVf10erRpI&index=30) na kanale TVP3 Gdańsk


Ten projekt nie jest rozwijany, wspierany czy zatwierdzony przez BioWare, Black Isle ani Beamdog.
